# Azure
Microsoft Azure Knowledge

มีเพื่อนๆ หลายท่านสนใจที่จะสอบ Microsoft Certified Azure Fundamentals วันนี้ผมขออนุญาตแชร์เอกสารที่ผมไปพูดในงาน Azure Training Day ที่ Microsoft (Thailand) เมื่อต้นสัปดาห์ที่ผ่านให้อีกครั้งนะครับ รวมทั้งเพิ่มเติมแหล่งเรียนรู้ต่างๆ เข้าไปด้วย

ก่อนอื่นต้องบอกกันก่อนครับว่า ใบ Certificate ของ Microsoft Azure นั้นมี 3 ระดับครับ

Level 1 : Fundamentals Certifications

สำหรับ Level นี้ถือเป็นพื้นฐานและเป็นวิชาแรกที่พวกเราต้องสอบเลยครับ ซึ่งก็คือตัวที่ผมแนะนำเพื่อนๆ นี่แหละครับ สอบวิชาเดียวเลยคือ Exam AZ-900: Microsoft Azure Fundamentals ซึ่งข้อสอบจะประมาณ 44 ข้อ มีเวลาทำ 1 ชั่วโมงครับ 10 ข้อแรกจะเป็นเลือกแบบ A, B แต่ไม่สามารถย้อนกลับมาทำได้ ต้องทำตั้งแต่ 1-10 ไปเลยครับ 

คะแนนที่ต้องสอบผ่านคือ 700 คะแนนครับ และเมื่อสอบผ่านแล้วจะได้รับใบประกาศ Microsoft Azure Fundamentals ซึ่งผมว่ามันจะมีประโยชน์กับเพื่อนๆ มากครับ

ราคาค่าสอบอยู่ที่ 99US ซึ่งน่าจะไม่เกิน 4,000 บาท อันนี้ติดต่อศูนย์สอบได้เลยครับ วิชานี้เพื่อนๆ สามารถอ่านได้เองครับ ไม่จำเป็นต้องเรียนก็ได้ แต่ถ้าอยากลงเรียนก็สามารถติดต่อ Training Center ของ Microsoft ได้ 

Level 2 : Associate Certifications

ในระดับนี้คือเป้าหมายที่แท้จริงฮ่ะ และก็มีเรื่องให้เราเลือกสอบมากมายตามความสนใจ แต่เพื่อนๆ ครับ ผมขอแนะนำว่าควรสอบผ่านระดับ Fundamentals Certifications มาก่อนนะครับเพื่อความแน่น จริงๆ มันเป็น OptionalPprerequisite ครับ โดย Microsoft มีการแบ่งใบ Certified ไว้ตามหัวข้อต่างๆ ดังนี้

- Microsoft Azure Administrator
- Microsoft Azure Security Engineer
- Microsoft Azure Developer
- Microsoft Azure Data Engineer
- Microsoft Azure Data Scientist
- Microsoft Azure AI Engineer 

โดยส่วนตัวผมสนใจสาย Development และ Data ถือว่าน่าลองของเป็นอย่างยิ่งฮ่ะ

Level 3 : Expert Certifications

อันนี้เป็นระดับขององค์เทพครับ ใครสนใจก็ลองได้ ตอนนี้มี 2 หัวข้อที่ให้สอบ คือ

- Microsoft Certified Azure DevOps Engineer Expert 
- Microsoft Certified: Azure Solutions Architect Expert

ผมเองอยากให้เพื่อนๆ ลองได้อ่านหนังสือทบทวนแล้วมาสอบกัน ถ้าเราเตรียมตัวดีๆ ผมเชื่อว่าเราจะได้ความรู้เพิ่มขึ้นพอสมควรครับ 

สำหรับวิชา Microsoft Certified Azure Fundamentals เน้นเรื่องภาพรวมของ Azure ครับเหมาะกับทุก Role ที่จะต้องทำงานเกี่ยวกับ Cloud Computing ครับ ถือว่าจะได้ Update และ Reskill ไปในตัว

น้องๆ นักศึกษาเองก็ควรศึกษาเรื่องนี้ไว้ครับ และถ้าเป็นไปได้ ศึกทำและมาสอบ Certified ก็เป็นสิ่งที่ดี อย่างน้อยก็เป็น Profile ที่ดีในช่วงหางานครับ

ดังนั้นผมจึงขออนุญาตแชร์ Presentation ที่ใช้ในการบรรยาย Microsoft Certified Azure Fundamentals ให้เพื่อนๆ ได้ไปลองอ่านกันนะ ครับ และถ้ามี Resource ใดๆ เพิ่มเติม สามารถตามได้ใน GitHub ของผมครับ

https://github.com/Tizcom/Azure

Tissana Tanaklang (ธิษณา ธนคลัง)

Microsoft Certified Trainer (MCT) / Microsoft Certified Solutions Associate (MCSA) - Web Application Development / Microsoft Certified Azure Fundamentals / Microsoft Certified Professional (MCP)
